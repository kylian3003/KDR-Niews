<html lang="nl">
<head>
	<title>Bijna helft van oude Tweede Kamer vertrekt, verschillende prominenten weg</title>
	<link href="../style.css" rel="stylesheet">
	<link href="https://fonts.googleapis.com/css?family=Source+Sans+Pro" rel="stylesheet">
	<link rel="stylesheet" href="https://use.typekit.net/nqd7ydn.css">


</head>
<body>

	<div class="container">
		<nav>
			<div class="col-1">
			</div>
			<div class="col-1" id="logo_btn">
				<a href="../index.html"><img class="logo" src="../Images/logo-cropped.png" alt="logo"></a>
			</div>
			<div class="col-1">
				<a href="../nieuws.html">Nieuws</a>
			</div>
			<div class="col-1">
				<a href="../videos.html">Video's</a>
			</div>
			<div class="col-1">
				<a href="../weerbericht.html">Weerbericht</a>
			</div>
			<div class="col-1">
				<a href="../about.html">Over ons</a>
			</div>
			<div class="col-1">
				<a href="../contact.html">Contact</a>
			</div>
			<div class="col-1">
			</div>
		</nav>

		<div class="row"><div class="col-8" id="divider"></div></div>

		<div class="row">
			<div class="col-2"></div>

			<div class="col-3">
				<h1>Bijna helft van oude Tweede Kamer vertrekt, verschillende prominenten weg</h1>
				<img src="../Images/tweede_kamer_1.jpg" alt="Foto van de Tweede Kamer">
				<p class="article_content">De Tweede Kamer komt vanmiddag voor het laatst in de oude samenstelling bij
					elkaar. 68 Kamerleden keren niet terug; sommige omdat ze niet meer op de kandidatenlijst stonden,
					andere omdat ze niet meer zijn gekozen. Kamervoorzitter Arib zal alle vertrekkers toespreken.</p>
				<p class="article_content">Onder de mensen die afscheid nemen zijn de vroegere fractievoorzitters Klaas
					Dijkhoff (VVD) en Lodewijk Asscher (PvdA). VVD'er Dijkhoff zit sinds 2010 in de Kamer. Zijn
					Kamerlidmaatschap werd 2,5 jaar onderbroken, omdat hij staatssecretaris was in het tweede
					kabinet-Rutte. In 2017 werd hij fractievoorzitter. Dijkhoff werd lange tijd als 'kroonprins' in de
					VVD gezien, maar in oktober maakte hij bekend dat hij iets heel anders wil gaan doen.</p>
				<p class="article_content">Als fractievoorzitter speelde Dijkhoff een belangrijke rol bij de
					totstandkoming van het verkiezingsprogramma van de VVD. Daarin richt de partij zich meer op de
					middengroepen; de VVD wil de "rafelranden van het kapitalisme actief bijschaven".</p>
				<img src="../Images/tweede_kamer_2.jpg" alt="VVD-Kamerlid Dijkhoff">
				<p class="caption">VVD-Kamerlid Dijkhoff</p>
				<hr>
				<p class="article_content">Asscher is Kamerlid voor de Partij van de Arbeid sinds 2017. Onder zijn
					leiding leed de PvdA bij de verkiezingen in dat jaar een historisch verlies (van 38 naar 9 zetels).
					In de daaropvolgende jaren bleef hij met zijn partij in de oppositie.</p>
				<p class="article_content">Hij nam afstand van een aantal maatregelen waaraan hij als PvdA-vicepremier
					in het tweede kabinet-Rutte had meegewerkt. Het was de bedoeling dat Asscher ook bij de
					verkiezingen van dit jaar lijsttrekker zou worden, maar hij trok zich in januari terug vanwege zijn
					rol als minister van Sociale Zaken in de toeslagenaffaire.</p>
				<p class="article_content">Bij de vertrekkers hebben de SP'ers Van Raak en Karabulut en
					ChristenUnie-Kamerlid Voordewind de langste staat van dienst. Zij zitten sinds 2006 in de Kamer.</p>
				<p class="article_content">Van Raak was pleitbezorger van het referendum en hij was ook de drijvende
					kracht achter het 'Huis voor Klokkenluiders'. Twee maanden geleden nam de Eerste Kamer een voorstel
					van Van Raak aan om het correctief bindend referendum in de grondwet op te nemen. De 'tweede
					lezing' moet nog komen.</p>
				<img src="../Images/tweede_kamer_3.jpg" alt="SP-Kamerlid Van Raak">
				<p class="caption">SP-Kamerlid Van Raak</p>
				<hr>
				<p class="article_content">Zijn partijgenoot Karabulut was vaak kritisch over militaire missies. Haar
					motie van wantrouwen tegen minister Bijleveld over de informatievoorziening rond het bombardement
					op de Iraakse stad Hawija kreeg wel veel stemmen, maar geen meerderheid.</p>
				<p class="article_content">ChristenUnie-Kamerlid Voordewind pleitte geregeld voor een ruimhartig
					asielbeleid en hij speelde een belangrijke rol bij de onderhandelingen daarover in de vorige
					formatie. Na veel wikken en wegen ging hij er toen mee akkoord dat er geen kinderpardon zou komen,
					maar mede op zijn aandrang kwam er begin 2019 alsnog een verruiming.</p>
				<p class="article_content"><b>Dijkstra</b></p>
				<p class="article_content">Onder de vertrekkers is ook D66-Kamerlid Dijkstra. Vorig jaar diende ze bij
					de Kamer een initiatiefwet in, die hulp regelt aan ouderen die vinden dat hun leven voltooid is.
					Het in de coalitie zeer omstreden voorstel is nog niet door de Tweede Kamer behandeld.</p>
				<p class="article_content">Dat ligt anders voor een andere initiatiefwet van Dijkstra, die haar
					grootste politieke succes werd: haar plan voor een nieuw systeem van donorregistratie haalde een
					zeer kleine meerderheid in beide Kamers. Kern van de wet is dat mensen als orgaandonor worden
					geregistreerd tenzij ze hebben laten weten dat ze dat niet willen.</p>
				<img src="../Images/tweede_kamer_4.jpg" alt="D66-Kamerlid Dijkstra">
				<p class="caption">D66-Kamerlid Dijkstra</p>
				<hr>
				<p class="article_content">Ook de 'afgesplitste' Kamerleden Krol en Van Kooten-Arissen keren niet
					terug. Krol was eerst fractievoorzitter en ook het gezicht van 50Plus. De laatste maanden zat hij
					als eenmansfractie in de Kamer. Bij de verkiezingen van 17 maart deed hij mee met de lijst Henk
					Krol, maar hij haalde geen zetel.</p>
				<p class="article_content">Verder verlaat oud-GroenLinks-fractievoorzitter Van Ojik de Kamer. Hij stond
					niet meer op de kandidatenlijst.</p>
				<p class="article_content">Bij het CDA verdwijnen onder meer ex-voorzitter Van Dam van de
					ondervragingscommissie toeslagen (het rapport van die commissie leidde uiteindelijk tot de val van
					het kabinet) en buitenlandwoordvoerder Van Helvert. Zij kregen beiden wel veel voorkeurstemmen,
					maar niet genoeg voor een zetel.</p>
				<img src="../Images/tweede_kamer_5.jpg" alt="CDA-Kamerlid Van Dam">
				<p class="caption">CDA-Kamerlid Van Dam</p>
				<hr>
				<p class="article_content">Bij de PVV keren drie van de twintig Kamerleden niet terug: Van Aalst, Van
					Dijk en Jansen. Zij stonden wel op de lijst, maar zijn niet gekozen.</p>
				<p class="article_content">Bij Partij voor de Dieren, SGP en Forum voor Democratie houden alle zittende
					Kamerleden hun zetel. Bij 50Plus verdwijnen juist alle zittende Kamerleden en bij de ChristenUnie
					komt alleen fractievoorzitter Segers terug.</p>
				<p class="article_content">Morgen is de eerste vergadering van de nieuwe Kamer. Dan worden alle
					Kamerleden beëdigd. In de praktijk komen er na de formatie nog wel wat verschuivingen. Als dan
					Kamerleden minister of staatssecretaris worden, krijgen kandidaten die nu net buiten de boot vallen
					mogelijk alsnog een zetel.</p>
			</div>

			<div class="col-2">
				<img class="advertisement" id="vertical" src="../Images/ad_vertical.jpg" alt="Avertisement">
			</div>
			<div class="col-1"></div>
		</div>

		<div class="row">
			<div class="col-2">f</div>

			<div class="col-1">
				<a class="recommended_link" href="10.000ste-covidpatiënt-opgenomen-op-de-intensive-care.html">
					<img class="recommended_img" src="../Images/covid_rec.jpg" alt="Intensive Care">
					<h3 class="recommended_title"><b>10.000ste covidpatiënt opgenomen op IC</b></h3>
					<p class="recommended_desc">Ruim een jaar na het begin van de corona-epidemie wordt vandaag de
						10.000ste covidpatiënt opgenomen op...</p>
				</a>
			</div>
			<div class="col-1">
				<a class="recommended_link" href="Einde-van-Suez-file-is-pas-het-begin-van-een-grote-logistieke-puzzel.html">
					<img class="recommended_img" src="../Images/suez_blockage_rec.jpg" alt="Suez blockage">
					<h3 class="recommended_title"><b>Einde Suez-file is het begin van een logistieke puzzel</b></h3>
					<p class="recommended_desc">Na een kleine week vaart de Ever Given weer, maar dat betekent niet dat
						de problemen voorbij zijn...</p>
				</a>
			</div>
			<div class="col-1">
				<a class="recommended_link" href="CDA-Kamerlid-Omtzigt-komt-morgen-naar-Tweede-Kamer-voor-beëdiging.html">
					<img class="recommended_img" src="../Images/politicus_rec.jpg" alt="CDA Kamerlid Omtzigt">
					<h3 class="recommended_title"><b>CDA-Kamerlid morgen naar TK voor beëdiging</b></h3>
					<p class="recommended_desc">CDA-Kamerlid Pieter Omtzigt komt morgen naar de Tweede Kamer om daar
						zijn zetel als nieuw gekozen Kamerlid...</p>
				</a>
			</div>

			<div class="col-3"></div>
		</div>

		<div class="row"><div class="col-8" id="divider"></div></div>

		<div class="row">
			<div class="col-2"></div>
			<div class="col-3">
				<img class="advertisement" id="horizontal" src="../Images/ad_horizontal.jpg" alt="Avertisement">
			</div>
			<div class="col-3"></div>
		</div>

		<div class="row"><div class="col-8" id="divider"></div></div>


		<footer>
			<div class="col-1"></div>
			<div class="col-1"></div>

			<div class="col-4">
				<table>
					<tr>
						<td><a href="../index.html"><img class="footer_logo" src="../Images/logo-cropped.png" </a></td>
						<td></td>
					</tr>
					<tr>
						<td>
							<ul>
								<li><a href="../nieuws.html">Nieuws</a></li>
								<li><a href="../videos.html">Videos</a></li>
								<li><a href="../weerbericht.html">Weerbericht</a></li>
							</ul>
						</td>
						<td>
							<ul>
								<li>Meer over KDR Nieuws</li>
								<li><a href="../about.html">Over ons</a></li>
								<li><a href="../contact.html">Contact</a></li>
							</ul>
						</td>
					</tr>
				</table>
			</div>

			<div class="col-1"></div>
			<div class="col-1"></div>
		</footer>

	</div>

</body>
</html>